# Bli Nollningsvolontär

*Vad kul att du vill engagera dig i årets roligaste händelse, Nollningen! 
Nedan följer en kort beskrivning av volontärsposterna, vad de innebär, vad vi tycker är viktigt och vilka förväntningar vi har på er som nollningsvolontärer. Känns något oklart så hör av er!*

Här är presentationen från infomötet: https://docs.google.com/presentation/d/1YUzy1g9Hop3cPSwsZCKtSLsHshG709A6C7PYzexcVAo/edit?usp=sharing

När man söker en post som nollningsvolontär är det viktigt att man förstår att det kommer ställas krav på att lägga ner den tid det tar. Vi vill att ni ska ha det i åtanke och vara villiga och taggade på att ofta vara på plats! Självklart är inte tanken att alla ska vara med på allt, saker kan hända och alla behöver vila, men tänk en extra gång innan du söker \<3

### Gruppfaddrar

*När händer saker?*

 - På våren är det ett par utbildningstillfällen och träffar. Vi uppmuntrar er även att ses en del på eget initiativ så att ni lär känna varandra och skapar en toppengrupp inför nollningen.

 - Under nollningen förväntas du vara delaktig hela perioden. Detta innebär inte att du personligen måste infinna dig på varje event men ni ska i gruppen se till att det alltid finns några faddrar som hänger med och som nollorna kan vända sig till. Det innebär många kvällar och helger.

 - Se till att kunna svara på frågor och ge info.

*Vad förväntar vi oss av dig?*

Det föset förväntar sig är att du är där och jobbar för att alla ska känna sig välkomna, bekväma och hitta vänner. Du kommer vara en trygg punkt för nollorna. Vi förväntar oss även att du har bra kontakt med dina medfaddrar och är flexibel.

*Extra viktigt?*

Samarbeta med övriga faddrar så att några alltid är på plats och att alla hinner vara lediga när de behöver.
Se till att visa att plugget är viktigt!

*Kontaktfadder*

Detta innebär att man har en närmare kontakt med föset och förmedlar information mellan dem och sina medfaddrar. Man kan också bli en kontaktpunkt till de andra faddergrupperna. Tidsmässigt innebär det samma som “vanliga” faddrar + ett lunchmöte i veckan.

**Internationell fadder**

Precis samma som gruppfadder fast för en internationell grupp av nollor, man talar därför självklart engelska med sin faddergrupp, både faddrar och nollor. Extra viktigt är att introducera de internationella nollorna till LTH, Lund och Sverige samt att få dem att känna sig som en del av F-sektionen. Nollningen börjar ungefär en vecka tidigare för internationella studenter.

### Uppdragsfaddrar

*När händer saker?*

 - På våren är det ett par utbildningstillfällen och träffar. Vi uppmuntrar er även att ses en del på eget initiativ så att ni lär känna varandra och skapar en toppengrupp inför nollningen.

 - Under nollningen håller ni i bygg-, träning- eller pysselkväll samt hänger med nollorna på ett par sittingar/andra event från och med vecka 1.

*Nedan följer en lista på uppdrag som har funnits under tidigare nollningar, men exakt vilka uppdrag som är med varierar från år till år:*

 - FlyING: Alla sektionerna åker till Helsingborg med hemgjorda flygfarkoster och tävlar om att komma så nära Danmark som möjligt (någon dag når vi hela vägen fram, det bara vet vi). 

 - Nollefilm: Uppdraget går ut på att spela in en temaenlig kortfilm som sedan spelas upp för resten av nollorna sista dagen på nollningen,  innan nollegasque. En nollefilm-fadder har gärna lite filmerfarenhet.

 - Nollesexet: Uppdragsgruppen får träna på att hålla sin allra första sittning för de andra nollorna. Temat, maten, drinkarna, allt får nollorna vara med och bestämma! 

 - Revyn: Uppdraget går ut på att skapa en temaenlig revy, med omskrivna låtar till. Nollerevyn framförs den sista dagen på nollningen, innan nollegasquen.

 - Regatta: Varje uppdragsgrupp bygger en båt i temaenlig stil och tävlar mot de andra sektionerna på sjön Sjön, målet är att sänka de andra sektionernas båtar.

 - Cheer: Gruppen skapar en dansrutin på ca 3 minuter och tävlar sedan mot de andra sektionerna om bästa rutinen under nollehelgen. Cheer brukar även få delta på vissa andra event och sprida sin glädje! Deras uppdrag är att kunna så många sektionsramsor som möjligt och ropa ut dem över hela campus.

 - Nollympiaden: Gruppen får planera och arrangera ett evenemang med roliga tävlingar för de andra nollorna. Här är det bara kreativiteten som sätter gränser för vad man kan hitta på.

 - Ballongistapulten: Uppdragsgruppen konstruerar en ballongistapult, aka en katapult för vattenballonger. Sektionerna tävlar sedan i träffsäkerhet med sina ballongistapulter, med sektionens eget fös som måltavla…

 - Lådbil: Uppdraget går ut på att bygga den finaste, snabbaste, fräsigaste lådbilen, och sedan visa hur otroligt snabb juste den är genom att tävla i en bana mot de andra sektionernas bilar.

 - Showdown: I uppdraget showdown får du både    chansen att stå på scen och pyssla ihop allt som krävs för att publiken ska kunna leva sig in i showen lika mycket som du! Här tävlar alla sektioner mot varandra med en show helt utan repliker, full med bakgrundsmusik och effekter och massor med övertydligt skådespel. Det väntar massvis med skratt och skoj, må bästa sektion vinna!

 - Överföshinderbanan: Varje sektion får i uppdrag att bygga sitt eget hinder som sedan ska sättas ihop till en hinderbana för sektionens alla överfös. Man ska sedan självklart på tävlingsdagen vara med och heja på och stötta sitt fös!

 - Waderloo: I uppdraget Waderloo bygger varje sektion ett eget monument i nollningens tema. Här får kreativiteten flöda för att skapa ett riktigt mästerverk, men viktigaste är att monumentet är stabilt och tåligt då den sista sektionen med stående monument går som vinnare! Se till att skydda sektionens monument och förstöra de andra, men var inte rädd för att bli lite blöt på vägen!

 - Nollebandet: Tillsammans med de andra i gruppen tränar man på att spela ungefär tre låtar, som man sedan uppträder live på en sittning!

*Tidigare år har tidsplanen för när uppdragen varit klara ungefär sett ut så här:*

Slutet av lv1: FlyING

Slutet av lv2: Överföshinderbanan, Cheer, Lådbilen, Ballongistapulten, Regattan, Waderloo, Showdown

Slutet av lv3: Nollesexet och Nollympiaden

Slutet av lv4: Nollegasquen då Revyn och Nollefilmen visas

Även efter att uppdraget är slutfört försöker uppdragsgruppen se till att träffas.

*Vad gör man?*

 - Ger nollorna en chans att träffa fler personer från sektionen utöver faddergruppen.

 - Genomföra ”målet” med uppdraget, vilket exempelvis kan innebära att bygga en lådbil, sätta ihop en revy eller spela in en film.

*Extra viktigt?*

Försök att få så många som möjligt engagerade i uppdraget för att skapa en härlig grupp! Samtidigt kommer många på att man behöver plugga och ingen ska känna sig tvingad att prioritera bort plugget!

### Extrafös

*Vilka Extrafös finns och vad innebär de?*

 - Grafikfös: Hjälper Coföset med designansvar att utforma all design till nollningen, exempelvis märken och nollningsväggen. Posten innebär att mestadels att komma med idéer och agera bollplank, men även att göra en del egna designs. Posten kräver mycket tid under våren, främst mars-april.

 - Färgfös: Färgfösen målar nollningsväggen och nollningsmärket i märkesbacken. Posten innebär att man kan vara tillgänglig i Lund från och med början av augusti. Färgfösen ansvarar, med hjälp av Coföset med designansvar, över tidsupplägget för målningen. Målandet tar mer tid än vad man tror.

 - Syfös: Syfösen uppgift är att hjälpa föset att sy mantlar. De hjälper även till att fixa accessoarer och detaljer på outfitsen. Man jobbar med detta under våren, det tar ett tag att sy en mantel så det är bra om man tänker på det.

 - Stortorgsfös: Stortorgsfösens uppgift är att hjälpa med anordnandet av Stortorgsmiddagen som äger rum strax efter nollningen. Detta innebär att mycket av arbetet för denna post sker efter nollningen. Utöver detta krävs även en del planeringsarbete.

 - Campfös: Campfösen har det huvudsakliga ansvaret över att planera och hjälpa till under campet. Posten innebär lite planeringsarbete under våren och vi räknar med att du kan vara tillgänglig från och med vecka -1. Campfösen kommer också att ha ansvar över att hitta jobbare som kan närvara och hjälpa till bara under själva campet. Mycket bra men inte helt obligatoriskt med körkort.

 - Sittningsfös: Sittningsfösen är ansvariga för att anordna en eller ett par sittningar under nollningen, mest troligen SING-sittningen. Arbetet för denna post sker främst en liten tid innan nollningen samt en del inför sittningen under nollningen.

 - Pluggfös: Finns där som extrahjälp till nollorna under Nollningens pluggkvällar. Behövs under nollningen fr.o.m. lv. 1.

 - Falukorv: Falukorvens uppgift är att vara det sammankallande korvföset. Denne har som uppgift att fördela arbetet bland korvfösen under och inför de olika nollningsaktiviteterna, samt planering och beställning av maten som ska serveras.

 - Korvfös: Korvfösen hjälper till att laga mat och stå i pub på olika skojiga aktiviteter under nollningen. Behövs från och med vecka 0, möjligtvis från och med vecka -1.

 - Filmfös: Hjälper till att filma introfilmen vilken visas för nollorna under dess första dag samt temasläppsfilmen. Temasläppsfilmen filmas under våren, introfilmen under augusti månad, filmfösen behöver alltså kunna vara i Lund under stora delar av augusti. Det behövs folk som kan filma, regissera, redigera m.m.

 - Aftermoviefös: Aftermoviefösen kommer springa runt på en del event under nollningen och filma för att sedan klippa ihop till en grym aftermovie. Här har man verkligen möjlighet att använda sin kreativa sida och använda de verktyg och stilar man vill.

 - Webbfös: Som Webbfös hjälper man föset med allt som har med fappen och hemsidan att göra. Man arbetar både på våren för att byta design/funktioner i fappen inför nollningen men även under nollningen om saker blir tokiga med fappen eller webben. Vi har satt som krav att man är/varit spindel- eller superman. Man behöver vara tillgänglig på våren och under nollningen.

 - Mössfös: Mössfös är en ny roll vars uppdrag är att ta hand om allt som har med teknologmössorna att göra. Då ingår dels att hålla i mössprovning under nollningen, beställa mössorna, sedan att placera ut dem på rätt plats innan nollegasque.

*För att sammanfatta behövs följande extrafös vid följande tider:*

*Våren:* Grafik-, Film-, Sy-, och Webbfös.

*Sommaren/Augusti och Lv 0:* Sy-, Färgfös-, Grafik-, Film- och Campfösen.

*Nollningen:* Falukorv-, Korv-, Plugg-, Webb-, Sittnings-, Mössfös.

Övriga är inte lika bundna till en viss tid. Då kan planeringen läggas lite mer. Datum för eventen är dock bestämda.

*Vad gör man som extrafös?*

Lite olika beroende på arbetsuppgifter! Men se till att inse vad det innebär när du söker och var beredd att lägga den tiden det krävs. Undrar du något speciellt så bara fråga oss, vi svarar gärna!

*Extra viktigt?*

God kommunikation med Föset och ev. andra extrafös.

*Om ni undrar något är det bara att skicka iväg ett mejl till foset@fsektionen.se så svarar vi gärna!*

///Föset 2025 \<3