# Bli funktionär

F-sektionen är en aktiv ideell studentförening. Det innebär att alla evenemang anordnas av ideellt engagerade medlemmar, våra funktionärer. Att vara funktionär på F-sektionen är ett bra sätt att lära känna nya människor och bredda sitt kontaktnätverk. Det är även väldigt roligt och lärorikt.

Man kan bli funktionär på ett av tre sätt. För poster med större ansvar som exempelvis styrelseledamot eller utskottsordförande kandiderar man till ett sektionsmöte. Det hålls ett sådant möte varje termin och information om när mötet är och hur man kandiderar till dessa poster finns tillgängligt tidigt på terminen. Gå in på https://old.fsektionen.se/val för att se aktuella val i samband med ett sektionsmöte.

I samband med sektionsmöte kan man även kandidera till poster som väljs efter sektionsmötet. Dessa poster går också att söka på https://old.fsektionen.se/val. Skillnaden är att man inte väljs på själva sektionsmötet. Valprocessen sker efter mötet av en specifik nomineringsgrupp som kontaktar dig när du har sökt en post.

Det tredje sättet att engagera sig är att bli fyllnadsvald. Detta görs genom att [kontakta utskottsordförande](/contact) till det utskottet man vill engagera sig i. Det kan vara så att det inte finns platser kvar i utskottet. Då kan man antingen kandidera till en annan post eller vänta till nästa gång posten utlyses.

Om du har en idé till ett evenemang eller ett projekt som sektionen borde dra i så ska du inte tveka att [kontakta en utskottsordförande](/contact). Vet du inte vem du ska kontakta kan man alltid prata med styrelsen!

## Aktuella fyllnadsval

Till följande funktionärsposter finns det fortfarande platser kvar. Kontakta utskottsordföranden om du är intresserad av att vara med i utskottet:

Det finns inga aktuella fyllnadsval.
