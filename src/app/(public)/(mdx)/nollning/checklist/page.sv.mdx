# Checklista - Att göra innan du börjar

#### Aktivera ditt studentkonto
Studentkontot kommer du använda dagligen och det ger dig tillgång till alla dator-relaterade tjänster från universitetet. Du bör ha fått ett mail om detta några dagar efter ditt andra antagningsbesked. Spara dina inloggningsuppgifter till det här kontot. Mer info [här](https://www.lu.se/studera/livet-som-student/it-tjanster-support-och-driftinfo/studentkonto). 

#### Kolla upp ditt skolschema 
Se till att klicka in på "Mottagningsvecka LTH". För att hitta just ditt schema söker du efter din studentgrupp. Schemat hittar du på TimeEdit [här](https://cloud.timeedit.net/lu/web/lth1/). 
Teknisk fysik: F1 och F1-intro
Teknisk matematik: Pi1 och Pi1-intro
Teknisk nanovetenskap: N1 och N1-intro

#### Bli medlem i Teknologkåren  
För att kunna ta del av nollningen på både F-sektionen och Teknologkåren måste du vara medlem, och det är via kåren du får din studentlegitimation. Medlemsavgiften ligger på 500 kr och gäller för hela din studietid. Du blir medlem [här](https://www.tlth.se/bli-medlem). 

#### Skaffa ett konto här på F-sektionens hemsida 
Här kommer du att kunna hitta information om event och annat som händer på sektionen. Härifrån kommer du även att anmäla dig till evenemang, skapa det så snart du kan så att vi kan lägga till dig i faddergruppen.

#### Ladda ned F-sektionens app! 
Det är det smidigaste sättet att hålla koll på schema, evenemang och allt sektions-relaterat, både under och efter nollningen. Du hittar den där appar finns, sök på *F-sektionen*.

#### Bli medlem i Studentlund 
Studentlund är den organisation som sammankopplar Lunds nationer, vilka är studentföreningar som anordnar klubbar, pubar och många andra roliga aktiviteter. Dessa är inte direkt kopplade till teknologkåren TLTH. Du blir medlem [här](https://www.studentlund.se/).

#### Bli medlem i en nation 
Efter att du blivit medlem i Studentlund kan du gå med i en nation, och därefter kan du ta del av allt som händer på samtliga nationer. Du blir medlem genom att besöka en nation på plats under deras inskrivningstider.

#### Ansök om CSN 
Ansökan om studiemedel görs [här](https://www.csn.se/). Sök ett helt år i taget och glöm inte att lämna studieförsäkran vid terminsstart.

#### Hitta kurslitteratur! 
Det finns många ställen där du kan hitta kurslitteratur:
- KFS Studentbokhandel, StudieC LTH
- Campusbokhandeln, centrala Lund.
- Studentapan, online.
- Facebookgruppen "Bokbyten på F" 

#### Skaffa någonstans att bo! 
Bostadssituationen i Lund kan vara lite knepig, men det finns flera ställen att leta på:
- [AF bostäder](https://www.afbostader.se/att-bo-hos-oss/soka-studentbostad/soker-du-studentbostad/) (kräver medlemskap i Studentlund).
- Nationer hyr både ut lägenheter och korridorsrum.
- [Michael Hansens Kollegium](https://www.mhklund.se/)
- Andrahandsboende via [bopoolen](https://bopoolen.nu/)
- Blocket och Facebookgrupper

#### Teckna en hemförsäkring 
Inga aktiviteter som sker efter ordinarie skoltid täcks av skolans försäkring. Se till att teckna en hemförsäkring som täcker om en olycka skulle vara framme.

#### Adressändra
Det blir tråkigt om ditt nya fina studentkort som kommer med posten hamnar på fel adress. Du addressändrar på [skatteverkets hemsida](https://skatteverket.se/privat/folkbokforing/flyttanmalan.4.76a43be412206334b89800018531.html).

#### Skaffa cykel! 
Det är ett otroligt bra sätt att ta sig runt i Lund. Tips på var man kan hitta detta är blocket eller i facebookgruppen "Sell/Buy Stuff in Lund, Sweden". FB marketplace är också ett bra ställe all kolla på. Var försiktig dock då säljarna oftast är medvetna om att de har en god marknad inför terminsstart då många nya studenter köper cykel. 

#### Har du facebook? 
I så fall kan du like:a sidorna "F-sektionen inom TLTH" och "Teknologkåren vid LTH". Där dyker det konstant upp info som rör nollningen och studierna vid LTH. Man får gärna även gå med i facebookgruppen ["F-sektionen"](https://www.facebook.com/groups/321244590962).

Stor kram och lycka till!