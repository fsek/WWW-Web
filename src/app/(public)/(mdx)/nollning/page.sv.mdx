Varmt välkommen till F-sektionen och grattis till din plats på civilingenjörsprogrammet i teknisk fysik, teknisk matematik eller teknisk nanovetenskap!



# Vad är F-sektionen?


Utbildningarna vid Lunds universitet är uppdelade i olika fakulteter. Som civilingenjörsstudent tillhör du den tekniska fakulteten, LTH. 

Som LTH-student kan du bli medlem i Teknologkåren. Teknologkåren är din studentkår som arbetar med utbildningsfrågor och som samordnar studentlivet för alla LTH-studenter. 



Underställda Teknologkåren finns tio olika så kallade sektioner, och är uppdelade utifrån de olika programmen på LTH. Sektionerna är ideella organisationer som arbetar med utbildningsfrågor, anordnar evenemang och skapar gemenskap för sina program.



F-sektionen tillhör du som studerar teknisk fysik, teknisk matematik eller teknisk nanovetenskap. 



# Nollningen



## Vad är nollningen?


Att börja plugga på universitet är en stor förändring som för många även innebär en ny stad och ett nytt hem. Livet som student i Lund och vid LTH är fyllt av möjligheter till att utforska nya intressen, knyta nya kontakter och lära sig nya saker. Detta kan definitivt kännas överväldigande att ta sig an men det är just därför som nollningen finns. Genom nollningen ges man ett sammanhang inom vilket du kan lära känna Lund, studentlivet och framförallt en massa nya människor.



## Nollningen 2025


Nollningen pågår under dina fem första veckor som student vid F-sektionen och börjar i år måndagen den 25/8. Traditionsenligt är det ett nytt tema varje år, och årets är en Nollning vid Forum Romanum. 



## Faddergrupp


Som nolla kommer du att bli indelad i en faddergrupp tillsammans med ca 19 andra nyantagna och sju faddrar. Dina faddrar är äldre studenter vid F-sektionen som kommer att finnas med under hela nollningen och som hjälper till med att svara på möjliga frågor som kan tänkas dyka upp. En av dina faddrar kommer senare i augusti att ringa dig och försöka svara på alla frågor du har inför skolstarten och nollningen.



## Vad händer under nollningen?
Under nollningen kommer det sedan att ske massa olika typer av aktiviteter som exempelvis fester, pubar, lekar, pluggkvällar, lunchföreläsningar från företag, sittningar och mycket mer. Vissa evenemang är exklusiva för F-sektionen medan andra anordnas för flera olika sektioner och ibland hela Teknologkåren. Nollningen bjuder på en otrolig mängd roliga evenemang men ser också till att du kommer in i plugget och lär dig hantera studierna.



## Nollningen är helt frivillig


Sektionen och Teknologkårens nollning stöds fullt ut av LTH men den är såklart helt frivillig. Du väljer själv vilka evenemang du vill delta i, men se verkligen till att ta vara på chansen!



## Bra att veta inför nollningen
Under nollningens första vecka anordnar LTH en mottagningsvecka för nya studenter. Mottagningsveckan är ämnad att ge dig en introduktion till utbildningen och LTH, således börjar inte dina kurser förrän veckan efteråt. När studierna väl dragit igång fortsätter nollningen parallellt, men då på vardagarna efter skoltid.



Även om kvällarna är fyllda med olika lockande aktiviteter är det viktigt att hitta tid att sätta sig ned och fokusera på studierna. Ditt skolschema kan se ganska tomt ut ibland, men luckorna finns till för att du exempelvis ska hinna räkna på kursens uppgifter eller bearbeta innehållet. Fråga gärna dina faddrar om studietips, och försök delta i övningstillfällena och pluggkvällarna.



Vissa dagar består av flera aktiviteter och då kan man såklart hoppa över något evenemang för att sedan vara med på ett annat senare. Nollningen kan vara intensiv och du deltar i den utsträckning du själv vill. Men kom ihåg att många evenemang kräver anmälan i förtid.


Vi som anordnar nollningen kallas Föset, och om du har några ytterligare frågor kan du maila .



## Alkoholkultur 


Alkohol förekommer på vissa evenemang under nollningen men det är såklart alltid frivilligt att dricka. På F-sektionen har vi starka policys mot alla typer av hets inklusive alkoholhets. 



## Kostnader
Denna första tid i Lund kan vara dyr. Dels kostar kurslitteratur pengar men även en del evenemang under nollningen. Nollningen är dock utformad för att vara så billig som möjligt. Det är även vanligt att man tidigt köper prylar som ska räcka hela ens studietid. Många väljer att köpa sångbok, overall och teknologmössa som totalt kostar kan kosta upp mot 1300 kr. Men inga prylar relaterade till nollningen är obligatoriska, och även om man avstår från att köpa overall är du alltid välkommen. Det kan vara smart att lägga undan lite pengar inför studiestarten.



## Freja-träff


Föreningen FREJA anordnar en träff för tjejer och ickebinära den 24/8 (dagen före nollningen) kl 13 utanför kårhusets aula. Vill ni läsa mer om FREJA kan ni gå in på deras webbplats : 



## Föset 


Vi som arrangerar nollningen är ett utskott på F-sektionen som heter . Om du undrar något så tveka inte att kontakta oss! Du når oss lättast via . Vi ser fram emot att få välkomna dig till F-sektionen och LTH! 



# Checklista att göra innan du börjar!



## Aktivera ditt studentkonto
Studentkontot kommer du använda dagligen och det ger dig tillgång till alla dator-relaterade tjänster från universitetet. Du bör ha fått ett mail om detta några dagar efter ditt andra antagningsbesked. Spara dina inloggningsuppgifter till det här kontot. 



## Kolla upp ditt skolschema 
Se till att klicka in på “Mottagningsvecka LTH”. För att hitta just ditt schema söker du efter din studentgrupp. Schemat hittar du på TimeEdit. 


Teknisk fysik: F1 och F1-intro
Teknisk matematik: Pi1 och Pi1-intro
Teknisk nanovetenskap: N1 och N1-intro



## Bli medlem i Teknologkåren
För att kunna ta del av nollningen på både F-sektionen och Teknologkåren måste du vara medlem, och det är via kåren du får din studentlegitimation. Medlemsavgiften ligger på 500 kr och det gäller för hela din studietid. Du blir medlem : 



## Skaffa ett konto här på F-sektionens hemsida 
Här kommer du att kunna hitta information om event och annat som händer på sektionen. Härifrån kommer du även att anmäla dig till evenemang, så skaffa det så snart du kan så att vi kan lägga till dig i din faddergrupp.



## Ladda ned F-sektionens app! 
Det är det smidigaste sättet att hålla koll på schema, evenemang och allt sektions-relaterat, både under och efter nollningen. Du hittar den där appar finns, sök på F-sektionen.



## Bli medlem i Studentlund 
Studentlund är den organisation som sammankopplar Lunds nationer, vilka är studentföreningar som anordnar klubbar, pubar och många andra roliga aktiviteter. Dessa är inte direkt kopplade till Teknologkåren TLTH. 



## Bli medlem i en nation 
Efter att du blivit medlem i Studentlund kan du gå med i en nation, och därefter kan du ta del av allt som händer på samtliga nationer. Du blir medlem genom att besöka en nation på plats under deras inskrivningstider.



## Ansök om CSN 
Ansökan om studiemedel görs på CSN:s hemsida. Sök ett helt år i taget och glöm inte att lämna studieförsäkran vid terminsstart.



## Hitta kurslitteratur 
Det finns många ställen där du kan hitta kurslitteratur. Några förslag är följande:


KFS Studentbokhandel, StudieCentrum LTH


Campusbokhandeln, centrala Lund.


Studentapan, online.



## Skaffa någonstans att bo! 
Bostadssituationen i Lund kan vara lite knepig, men det finns flera ställen att leta på. Exempelvis är dessa:


 (kräver medlemskap i Studentlund).


Nationer hyr både ut lägenheter och korridorsrum.



Andrahandsboende via 


Blocket och Facebookgrupper



## Teckna en hemförsäkring 
Inga aktiviteter som sker efter ordinarie skoltid täcks av skolans försäkring. Se till att teckna en hemförsäkring som täcker om en olycka skulle vara framme.



## Adressändra
Det blir tråkigt om ditt nya fina studentkort som kommer med posten hamnar på fel adress. Du adressändrar på .



## Skaffa cykel! 
Det är ett otroligt bra sätt att ta sig runt i Lund. Tips på var man kan hitta detta är blocket eller i facebookgruppen “Sell/Buy Stuff in Lund, Sweden”. Facebook Marketplace är också ett bra ställe att kolla på. Var försiktig dock då säljarna oftast är medvetna om att de har en god marknad inför terminsstart då många nya studenter köper cykel. 







