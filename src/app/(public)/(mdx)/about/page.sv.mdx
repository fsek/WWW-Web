# Om oss

F-sektionen inom TLTH är en ideell förening för studenter som läser något av 
civilingenjörsprogrammen Teknisk Fysik, Teknisk Matematik eller Teknisk Nanovetenskap 
och har till ändamål att främja kamratskap bland medlemmarna och tillvarata medlemmarnas 
gemensamma intressen.

## Mattehuset

Sektionen är belägen i Mattehuset och här hittar du bland annat uppehållsrum, 
mikrovågsugnar och gött häng. I Mattehuset finns även Hilbert Café som vi driver, 
och här kan du bland annat köpa gott kaffe, baguetter och sallader.

## Utskott

F-sektionen har en mängd olika utskott, som var och ett leds av en utskottsordförande. 
De flesta utskottsordföranden sitter med i sektionens nämnd, som är sektionens 
operativa del. Styrelsen är sektionens beslutande del, och den tar beslut i frågor 
som rör hela sektionen centralt.

## Välkommen!

Som medlem kan du välja att vara väldigt aktiv och engagerad, lite lagom eller 
kanske bara delta på något enstaka event. Om du har några frågor är det bara att 
höra av sig, se fliken [Kontakt](/contact) här på hemsidan, eller sväng förbi styrelserummet 
som ligger i den södra delen av Hilbertkorridoren; där hittar du nästan alltid 
någon sektionsaktiv. 

Vi hoppas att du kommer trivas på sektionen!

