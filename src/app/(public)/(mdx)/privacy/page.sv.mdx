# Sekretessvillkor för fsektionen.se och appen

F-sektionen inom TLTH, inom detta dokument även kallad “F-sektionen”, “sektionen”, eller “vi”, behöver samla in och behandla personuppgifter om de slutanvändare, nedan kallade “användare”, som använder föreningens webbsida på domänen fsektionen.se och/eller den på Android och iOS publicerade applikationen (“appen”) F-sektionen.

F-sektionens hantering av personuppgifter regleras av styrdokumentet "Riktlinjer för hantering av personuppgifter" som hittas i dokumentarkivet på fsektionen.se. I det regeldokumentet finns information om registerutdrag och hantering av personuppgiftsincidenter.

Alla personuppgifter samlas in genom formulär på webbsidan som användaren själv väljer att fylla i. Namn, startår, program och profilbild kan visas av samtliga registrerade användare på webbsidan, och används för att identifiera användaren då denne genomför olika aktiviteter på webbsidan. Om användaren har någon funktionärspost på sektionen visas även denna i anslutning till användarens namn, startår och program.

Endast behöriga funktionärer inom F-Sektionen har åtkomst till personuppgifter enligt behov för att utföra sina uppdrag. Till exempel är bokningsrelaterad information endast tillgänglig för dem som hanterar bokningar, evenemangsregistreringar endast för evenemangsarrangörer och teknisk data endast för webbansvariga. En fullständig lista över vilka poster som har tillgång till vilken information finns internt och kan erhållas på begäran, kontakta styrelsen.

Information som skickas in vid evenemangsanmälningar kan tillfälligt delas med andra funktionärer inför och under evenemang för att underlätta arbetet med evenemanget.

Personuppgifterna lagras under hela användarens medlemstid på F-sektionen och/eller så länge användaren är aktiv på F-sektionens webbsida. Webbansvariga rensar regelbundet bort inaktiva användare.

Kontakta styrelsen om du vill utöva dina rättigheter i enlighet med GDPR och andra dataskyddslagar för att exempelvis ta bort ditt konto eller om du har frågor. 

Eventuella ändringar publiceras på denna sida tillsammans med datum för senaste uppdatering. Den nya versionen av villkoren behöver då godkännas för att användaren ska kunna fortsätta använda våra tjänster.

*Senast uppdaterad: 2025-08-13*

